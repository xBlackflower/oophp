---
title: "Min fina titel"
---
Min me-sida i kursen oophp
=========================

Detta innehåll är skrivet i markdown och du hittar innehållet i filen `content/index.md`.

[FIGURE src="image/lotta2.jpg?w=400" class="right" caption="Bild på mig tagen i snapchat med ett roligt filter."]

Detta är min me-sida i kursen. Denna sidan innehåller en presentation av mig själv.

Jag heter Liselotte Sjöberg Westlin och kommer från Västerås där jag bott i hela mitt liv. Efter grundskolan gick jag 4-årigt tekniskt gymnasium med kemiinriktning och blev gymnasieingenjör. Efter skolan började jag jobba på Vattenfalls Materiallaboratorium på petroleumavdelningen. När Vattenfall senare bestämde sig för att flytta laboratoriet till Älvkarleby så startade min chef ett eget labb och jag började jobba hos honom. Där är jag kvar fortfarande.

Jag har tre barn, Johannes, Ellinor och Pontus som är 25, 23 och 19 år gamla. Grabbarna bor fortfarande hemma med mig. Dessutom har vi en liten hund, en Bichon Havanaise som är drygt 4 år gammal. Han är med mig på jobbet om dagarna till min och mina kollegors glädje.

På fritiden gillar jag att hålla på med diverse hantverk. Jag har alltid gillat att pyssla vilket jag har ärvt efter min mormor som höll på med massor av olika typer av handarbeten och liknande och kanske även min morfar som hade egen snickarverkstad som jag fick vara med i när jag var liten. När jag var 15 fick jag min mormors porslinsmålningssaker och började en kvällskurs i porslinsmålning. Det var jag och ett gäng 60+ tanter som målade och det var jätteroligt. Sedan har jag gått på keramikkurs och lärt mig dreja och genom porslinsmålningsförbundet har jag även gått akvarellkurs. Förutom dessa saker har jag testat att göra egna smycken, gratulationskort, vinyltryck på kläder och diverse andra saker och lite annat smått och gott. På somrarna ägnar jag även tid åt min kolonilott där jag odlar lite grönsaker och blommor.

Ett annat stort intresse har varit datorer och spel. Jag spelade Wow under flera år men har nu lagt ner det, jag har mitt konto kvar men har inte spelat på länge. Mitt stora problem är tidsbrist. Det finns så mycket jag skulle vilja göra och nu bestämde jag mig för att testa detta kurspaket. Det är en utmaning, jobbigt men roligt och lärorikt.

/Liselotte
